---
layout: project
title:  "Pitkä vaihto"
categories: projects
published: 2014
category: Dokumentti
runtime: "1 h 13 min"
description: "Pitkä vaihto -dokumenttielokuvassa seurataan II-divisioonassa pelaavaa Haka Hockey -joukkuetta ja sen pelaajia. Osa heistä on nähnyt SM-liigakuviot ja kiertänyt Pohjois-Amerikankin kaukaloita, mutta yksikään ei ole tavoittanut kirkkainta unelmaansa jääkiekkoammattilaisuudesta."
---

Suomessa on 190 000 jääkiekon harrastajaa. Vain murto-osa halukkaista yltää ammattilaistasolle. Vielä harvempi onnistuu säilyttämään paikkansa huipulla.

Pitkä vaihto -dokumenttielokuvassa seurataan II-divisioonassa pelaavaa Haka Hockey -joukkuetta ja sen pelaajia. Osa heistä on nähnyt SM-liigakuviot ja kiertänyt Pohjois-Amerikankin kaukaloita, mutta yksikään ei ole tavoittanut kirkkainta unelmaansa jääkiekkoammattilaisuudesta.

Joukkueen elämää tarkastellaan pukukopissa ja vaihtoaitiossa runkosarjasta kevään pudotuspeleihin. Samalla keskitytään henkilökohtaisiin tarinoihin: pelaajat pohtivat, minkälaisia esteitä unelmien eteen on asettunut, miten niistä on selvitty, ja mitä sitten, kun unelmat eivät toteudukaan?

Valot himmenevät pikkukaupungin jäähallissa. Joukkue luistelee jäälle savukoneen, äänekkäästi kannustavan kotikatsomon ja vilkkuvien valojen saattelemina. Pelaajat saavat tehdä sitä, mistä ovat aina nauttineet. Onko sillä lopulta väliä, ettei kyseessä ole NHL?